# Translation Questions (unfoldingWord)

**unfoldingWord® Translation Questions** © 2022 unfoldingWord. Released under CC BY\-SA 4\.0 license. *unfoldingWord® Translation Questions* has been adapted in the following languages: Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文) from *unfoldingWord® Translation Questions* © 2022 unfoldingWord. Released under CC BY\-SA 4\.0 license by Mission Mutual



--------------------------------

## योना 1:2 (id: 677376)

**यहोवाले योनालाई के गर्न भन्‍नुभयो?**

यहोवाले योनालाई निनवेमा गएर यसको विरुद्धमा बोल्न भन्‍नुभयो।

* **Associated Passages:** JON 1:2

## योना 1:3 (id: 677377)

**यहोवाले योनालाई निनवे जान भन्‍नुभएपछि तिनले के गरे?**

योना परमप्रभुको सामुन्‍नेबाट टार्सिशमा भाग्‍नलाई उठे।

* **Associated Passages:** JON 1:3

## योना 1:4 (id: 677378)

**योना चढेको जहाजलाई यहोवाले के गर्नुभयो?**

परमप्रभुले समुद्रमा ठुलो बतास र ठुलो आँधी पठाउनुभयो त्यसैले जहाज भाँचिनै लागेको थियो।

* **Associated Passages:** JON 1:4

## योना 1:5 (id: 677379)

**आँधीबेहरीको बीचमा नावीकहरूले कसलाई पुकारा गरे?**

नावीकहरू धेरै डराए र प्रत्येकले आ\-आफ्नो देवतालाई पुकारा गरे।

* **Associated Passages:** JON 1:5

## योना 1:7 (id: 677380)

**दुष्‍टताको कारण को हो भनेर नावीकहरूले कसरी निर्धारण गरे?**

नाविकहरूले दुष्‍टताको कारण निर्धारण गर्न चिट्‍ठा हाले र चिट्‌ठाले योनालाई संकेत गर्‍यो।

* **Associated Passages:** JON 1:7

## योना 1:7 (#2) (id: 677381)

**चिट्‍ठा हाल्दा को नतिजा के आयो ?**

नतिजा यो थियो कि चिट्ठाले संकेत गर्यो कि तिनीहरूले भोगिरहेका दुष्‍टताको कारण योना थिए।

* **Associated Passages:** JON 1:7

## योना 1:10 (id: 677382)

**योना यहोवाको सामुबाट भाग्दै थिए भनेर नावीकहरूले कसरी थाहा पाए?**

योनाले तिनीहरूलाई भनेकाो कारणले योना यहोवाको सामुबाट भाग्दै थिए भनी नावीकहरूलाई थाहा भयो।

* **Associated Passages:** JON 1:10

## योना 1:12 (id: 677383)

**आँधी रोक्न योनाले मानिसहरूलाई के गर्न भने?**

योनाले मानिसहरूलाई उनलाई उठाएर समुद्रमा फालिदिनु भने।

* **Associated Passages:** JON 1:12

## योना 1:14 (id: 677384)

**नावीकहरूले यहोवालाई कुन दुईवटा बिन्ती गरे?**

नावीकहरूले योनाको जीवनको कारणले तिनीहरूलाई नाश हुन नदिनुहोस् र योनाको मृत्युको लागि तिनीहरूलाई दोषी ठहराउन नदिनुहोस् भनी यहोवालाई बिन्ती गरे।

* **Associated Passages:** JON 1:14

## योना 1:15 (id: 677385)

**नावीकहरूले योनालाई समुद्रमा फालेपछि के भयो?**

जब नावीकहरूले योनालाई समुद्रमा फ्याँकिदिए, तब समुद्र उग्र हुन बन्द भयो।

* **Associated Passages:** JON 1:15

## योना 1:17 (id: 677386)

**योनालाई नावीकहरूले समुद्रमा फ्याँक्दा योनालाई के भयो?**

योनालाई निल्न परमप्रभुले एउटा ठूलो माछा नियुक्त गर्नुभयो, र योना तीन दिन र तीन रात माछाको पेटमा रहे।

* **Associated Passages:** JON 1:17

## योना 2:1 (id: 677387)

**योनाले माछाको पेटमा के गरे?**

योनाले प्रार्थनामा यहोवालाई पुकारे किनभने तिनी दुःखी थिए।

* **Associated Passages:** JON 2:1

## योना 2:4 (id: 677388)

**योनाले फेरि के गर्न सक्ने आशा गरे?**

योनाले आशा गरे कि तिनले फेरि यहोवाको पवित्र मन्दिरतिर हेर्न सक्ने छन्।

* **Associated Passages:** JON 2:4

## योना 2:6 (id: 677389)

**यहोवाले योनाको जीवन कहाँबाट ल्याउनुभयो?**

यहोवाले योनाको जीवन खाल्डोबाट माथि ल्याउनुभयो।

* **Associated Passages:** JON 2:6

## योना 2:8 (id: 677390)

**योनाले ​खाली व्यर्थका कुराहरूमा ध्यान दिनेहरूलाई के हुन्छ भने?**

योनाले भने कि खाली व्यर्थका कुराहरूमा ध्यान दिनेहरूले आफ्नो करारको विश्‍वासयोग्यता त्याग्छन्।

* **Associated Passages:** JON 2:8

## योना 2:9 (id: 677391)

**जब योनाले माछाको पेटमा प्रार्थना गरे, उहाँले के गर्नुहुन्छ भनेर योनाले भने?**

योनाले धन्यवादको स्वरमा यहोवालाई बलिदान दिने र आफूले गरेको भाकल पूरा गर्ने बताए।

* **Associated Passages:** JON 2:9

## योना 2:9 (#2) (id: 677392)

**योनाले उद्धार कसको हो भने?**

योनाले भने कि उद्धार यहोवाको हो।

* **Associated Passages:** JON 2:9

## योना 2:10 (id: 677393)

**योनाको प्रार्थनालाई यहोवाले कसरी जवाफ दिनुभयो?**

यहोवाले माछासँग बोल्नुभयो र त्यसले योनालाई सुख्खा जमिनमा उकेलिदियो।

* **Associated Passages:** JON 2:10

## योना 3:2 (id: 677394)

**यहोवाले योनालाई दोस्रो पटक के गर्न आज्ञा दिनुभयो?**

यहोवाले योनालाई निनवेमा गएर यहोवाको सन्देश बोल्न आज्ञा दिनुभयो।

* **Associated Passages:** JON 3:2

## योना 3:3 (id: 677395)

**योनालाई दोस्रो पटक यहोवाले निनवे जान भन्‍नुभएपछि कस्तो प्रतिक्रिया दिए?**

योनाले यहोवाको आज्ञा पालन गरे र निनवे गए।

* **Associated Passages:** JON 3:3

## योना 3:4 (id: 677396)

**योनाले निनवेमा के सन्देश बोले?**

योनाले भने कि ४० दिनमा निनवेलाई नष्‍ट गरिनेछ।

* **Associated Passages:** JON 3:4

## योना 3:8 (id: 677397)

**योनाले प्रचार गरेको यहोवाको सन्देशलाई निनवेवासीहरूले कस्तो प्रतिक्रिया दिए?**

निनवेवासीहरूले परमेश्‍वरमा विश्‍वास गरे, उपवास बसे र भाङ्‌ग्रा लगाए। निनवेका राजाले कुनै पनि व्यक्ति वा जनावरले खानु वा पानी पिउनु हुँदैन र प्रत्येक व्यक्ति र जनावर भाङ्‌ग्राले ढाकिनुपर्छ र प्रत्येक व्यक्तिले परमेश्‍वरलाई पुकारा गर्नुपर्छ र हिंसात्मक कार्यहरूलगायत दुष्‍ट कामहरू गर्न बन्द गर्नुपर्छ भनी आदेश दिनुभयो।

* **Associated Passages:** JON 3:8

## योना 3:9 (id: 677398)

**निनवेका राजाले निनवे र सहरका मानिसहरूको लागि कस्तो आशा राखेका थिए?**

निनवेका राजाले आशा गरे कि परमेश्‍वरले आफ्नो क्रोधबाट फर्केर तिनीहरूमाथि दया देखाउनुहुन्छ ताकि निनवेका मानिसहरू नष्‍ट नहोस्।

* **Associated Passages:** JON 3:9

## योना 3:10 (id: 677399)

**निनवेवासीहरूको पश्‍चत्तापप्रति परमेश्‍वरले कस्तो प्रतिक्रिया दिनुभयो?**

परमेश्‍वरले तिनीहरूका कामहरू देख्नुभयो, कि तिनीहरू तिनीहरूका दुष्‍ट मार्गहरूबाट फर्किए। अनि परमेश्‍वरले तिनीहरूलाई गर्नुहुनेछ भनी भन्‍नु भएको दुष्‍टताको सम्बन्धमा पश्‍चत्ताप गर्नुभयो र उहाँले त्यसो गर्नुभएन।

* **Associated Passages:** JON 3:10

## योना 4:1 (id: 677400)

**योना किन रिसाए?**

योना रिसाए किनभने योनालाई यो ठूलो दुष्‍ट जस्तो लाग्थ्यो कि यहोवाले निनवेवासीहरूलाई दया गर्नुभयो र तिनीहरूलाई दण्ड दिनुभएन।

* **Associated Passages:** JON 4:1

## योना 4:2 (id: 677401)

**योनाले तर्शीशमा भाग्‍न खोजेको कुरा किन भने?**

योनाले भने कि उनी तर्शीशमा भाग्‍न खोजेका थिए किनभने उनलाई थाहा थियो कि यहोवा एक अनुग्रहकारी र करुणामय परमेश्‍वर हुनुहुन्छ, क्रोध गर्नमा ढिलो र करारको विश्‍वासयोग्यतामा प्रचुर हुनुहुन्छ, र दुष्‍टताबाट शान्त हुनुहुन्छ।

* **Associated Passages:** JON 4:2

## योना 4:3 (id: 677402)

**योनाले यहोवालाई उनालाई के गर्न आग्रह गरे?**

योनाले आफ्नो ज्यान लिन यहोवालाई आग्रह गरे।

* **Associated Passages:** JON 4:3

## योना 4:4 (id: 677403)

**यहोवाले योनालाई कस्तो प्रश्‍न सोध्नुभयो?**

यहोवाले योनालाई सोध्नुभयो कि योनालाई क्रोधित हुनु ठीक थियो।

* **Associated Passages:** JON 4:4

## योना 4:5 (id: 677404)

**योना किन सहरबाट बाहिर गएर सहरतिर फर्केर बसे?**

योना निनवे सहरमा के हुन्छ भनी हेर्न चाहन्थे।

* **Associated Passages:** JON 4:5

## योना 4:6 (id: 677405)

**योना सहरबाहिर बस्दा यहोवाले के गर्नुभयो?**

यहोवाले योनाको टाउकोको लागि छायाको रूपमा एउटा बोट हुर्काउनुभयो।

* **Associated Passages:** JON 4:6

## योना 4:7 (id: 677406)

**योनालाई छाया दिने बोटलाई यहोवाले के गर्नुभयो?**

भोलिपल्ट बिहानको उदयमा परमेश्‍वरले एक कीरा नियुक्त गर्नुभयो; अनि त्यसले बिरुवालाई आक्रमण गर्यो, र त्यो ओइलियो।

* **Associated Passages:** JON 4:7

## योना 4:9 (id: 677407)

**यहोवाले त्यो बोट ओइलाएपछि र योनामा पूर्वको तातो बतास चलाइएपछि यहोवाले योनालाई के प्रश्‍न सोध्नुभयो?**

यहोवाले योनालाई सो बोटको बारेमा रिसाउनु उचित हो कि भनेर सोध्नुभयो।

* **Associated Passages:** JON 4:9

## योना 4:10 (id: 677408)

**छाया दिने बोट ओइलाएर मर्दा योनालाई कस्तो लाग्यो?**

योनाले सुकेको र मरेको बोटको लागि दया महसुस गरे।

* **Associated Passages:** JON 4:10

## योना 4:11 (id: 677409)

**यहोवाले कसको लागि दया देखाउनुभयो?**

यहोवाले निनवेका मानिसहरू र जनावरहरूप्रति दया देखाउनुभयो।

* **Associated Passages:** JON 4:11

